Wyobraź sobie narzędzie do śledzenia każdego użytkownika urządzenia z siecią Wi-Fi. Każdego posiadacza smartfona, laptopa, tabletu.

Wyobraź sobie, że istnieje narzędzie, które jest w stanie namierzyć każdego. Również Ciebie.

Wyobraź sobie narzędzie, przed którym nie da się ukryć. Informatyczne _Oko Boga_...

# God's Eye

![*sniffing*](https://sokoloowski.pl/assets/projekty/sniffer.gif)

## O projekcie

To narzędzie pozwalające na monitorowanie bezprzewodowego ruchu sieciowego, a co za tym idzie, również śledzenie i identyfikację urządzeń oraz, z pewnym prawdopodobieństwem, ich właścicieli.

Na _Oko Boga_ składa się wiele niewielkich urządzeń (o wymiarach 20mm x 25mm) zbierających rozgłaszane siecią Wi-Fi dane.

## Sposób działania

Urządzenia obsługujce połączenie Wi-Fi często nadają informacje o zapamiętanych sieciach oraz o swoim adresie sprzętowym MAC, unikalnym dla każdego urządzenia. Nasze moduły przełączają się na bieżąco między trybem monitora i trybem klienta, co pozwala na zbieranie danych i przekazanie dalej, przez dowolną otwartą sieć Wi-Fi, na serwer.